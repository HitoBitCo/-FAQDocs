# چرا واریز من انجام نشده است؟ 

## 1.	چرا به ازای واریز من هنوز موجودی کیف پول افزایش نیافته است؟

انتقال وجه از یک پلتفرم خارجی به هیتوبیت در سه مرحله انجام می‌شود:

-	برداشت از پلتفرم خارجی
-	تأیید شبکه بلاک چین
-	واریز دارایی به حساب هیتوبیت شما

در صورتی که برداشت دارایی در پلتفرمی که رمزارز خود را از آن برداشت می‌کنید به‌عنوان «تمام‌شده» یا «موفقیت‌آمیز» مشخص شود، به این معنی است که تراکنش با موفقیت در شبکه بلاک چین ثبت شده است. با این حال، ممکن است مدتی طول بکشد تا آن تراکنش خاص به‌طور کامل تأیید شود و به پلتفرمی که رمزارز خود را به آن واریز می‌کنید، منتقل شود. در این پروسه مدت‌زمان «تأیید شبکه» موردنیاز برای بلاک چین‌های مختلف، متفاوت است.

مثال زیر را در نظر بگیرید:

-	شخصی می‌خواهد مقداری بیت کوین را به کیف پول هیتوبیت خود واریز کند. اولین قدم ایجاد یک تراکنش است که دارایی را از کیف پول شخصی او به هیتوبیت منتقل می‌کند.

-	پس از ایجاد تراکنش، باید منتظر تأیید شبکه باشد. 

-	دارایی به طور موقت در دسترس نخواهد بود تا زمانی که واریز کامل شود (یک تأیید شبکه).

-	اگر شخص تصمیم به برداشت این دارایی دارد، باید منتظر دو تأیید شبکه باشد.

- به دلیل ترافیک احتمالی شبکه، ممکن است تأخیر قابل‌توجهی در پردازش تراکنش شما وجود داشته باشد. در این حالت می‌توانید از TxID (شناسه تراکنش) برای بررسی وضعیت انتقال دارایی‌های خود با استفاده از کاوشگر بلاک چین استفاده کنید.

-	اگر تراکنش هنوز به‌طور کامل توسط نودهای شبکه بلاک چین تأیید نشده است یا به حداقل میزان تأیید شبکه مشخص‌شده توسط سیستم ما نرسیده است، منتظر بمانید تا پردازش انجام شود. هنگامی که تراکنش تأیید شد، هیتوبیت دارایی را به‌حساب شما واریز می‌کند.

-	اگر بلاک چین تراکنش را تأیید کرد، اما به‌حساب هیتوبیت شما واریز نشد، می‌توانید وضعیت دارایی را از پشتیبانی پیگیری کنید. 

## 2.	چگونه وضعیت تراکنش در بلاک‌چین را بررسی کنم؟
	
به‌حساب هیتوبیت خود وارد شوید و از منوی **[کیف پول]**،  **[تاریخچه تراکنش‌ها]** را انتخاب کنید تا تاریخچه تراکنش ارزهای دیجیتال خود را مشاهده کنید. سپس روی **[TxID]** کلیک کنید تا جزئیات تراکنش را بررسی کنید.










