#  چرا برداشت من انجام نشده است؟

## من دارایی خود را از هیتوبیت برداشت کرده و به صرافی/کیف پول دیگری انتقال داده‌ام، اما هنوز دارایی خود را دریافت نکرده‌ام. چرا؟

برداشت دارایی از حساب هیتوبیت به صرافی یا کیف پول دیگر در سه مرحله انجام می‌شود:

-	درخواست برداشت در هیتوبیت
-	تایید شبکه بلاک‌چین
-	واریز دارایی در پلتفرم مربوطه

به طور معمول، یک TxID (شناسه تراکنش) ظرف 30 تا 60 دقیقه تولید می‌شود که نشان می‌دهد هیتوبیت تراکنش برداشت را با موفقیت ارسال کرده است. 
با این حال، ممکن است مدت بیشتری طول بکشد تا آن تراکنش تأیید شود و حتی زمان بیشتری طی شود تا دارایی در نهایت به کیف پول مقصد واریز شود. مقدار «تأیید شبکه» موردنیاز برای بلاک چین‌های مختلف متفاوت است.


مثال زیر را در نظر بگیرید: 

-	شخصی تصمیم می‌گیرد مقداری بیت کوین را از هیتوبیت به کیف پول شخصی خود برداشت کند. پس از تأیید درخواست، باید منتظر بماند تا هیتوبیت تراکنش را ایجاد و ارسال کند.
-	به‌محض ایجاد تراکنش، شخص می‌تواند TxID (شناسه تراکنش) را در صفحه کیف پول هیتوبیت خود مشاهده کند. در این مرحله، تراکنش معلق (تأیید نشده) خواهد بود و  بیت کوین‌ها به‌طور موقت غیرقابل‌دسترس می‌شود.
-	اگر همه چیز خوب پیش برود، تراکنش توسط شبکه تأیید می‌شود و پس از 2 تأیید شبکه، فرد بیت کوین را در کیف پول شخصی خود دریافت می‌کند.
-	در این مثال، او باید منتظر دو تأیید شبکه باشد تا واریزی در کیف پولش نشان داده شود، اما میزان تأییدیه‌های موردنیاز بسته به کیف پول یا صرافی متفاوت است.

به‌دلیل تراکم احتمالی شبکه، ممکن است تأخیر قابل‌توجهی در پردازش تراکنش شما وجود داشته باشد. در این شرایط می‌توانید از شناسه تراکنش (TxID) برای بررسی وضعیت انتقال دارایی‌های خود با استفاده از کاوشگر بلاک چین استفاده کنید.

### نکات:

-	اگر کاوشگر بلاک چین نشان داد که تراکنش تأیید نشده است، منتظر تکمیل فرایند تأیید باشید. مدت زمان فرآیند تأیید با توجه به شبکه بلاک چین متفاوت است.
-	اگر کاوشگر بلاک‌ چین نشان دهد که تراکنش قبلاً تأیید شده است، به این معنی است که دارایی شما با موفقیت ارسال شده است و ما نمی‌توانیم در این مورد کمک بیشتری به شما ارائه کنیم. برای کمک بیشتر باید با مالک یا تیم پشتیبانی آدرس مقصد تماس بگیرید.
-	اگر TxID به مدت 6 ساعت پس از تأیید همچنان ایجاد نشده است، لطفاً برای کمک با پشتیبانی ما تماس بگیرید و اسکرین‌شات سابقه برداشت تراکنش مربوطه را پیوست کنید. مطمئن شوید که اطلاعات فوق را دقیق ارائه کرده‌اید تا تیم پشتیبانی بتواند به‌موقع به شما کمک کند.

## 2. چگونه وضعیت تراکنش در بلاک چین را پیگیری کنم؟

به حساب هیتوبیت خود وارد شوید و از منوی **[کیف پول]**، روی **[کیف پول من]** کلیک کنید تا رکورد برداشت ارز دیجیتال خود را در قسمت برداشت مشاهده کنید.
اگر **[وضعیت]** نشان می‌دهد که تراکنش در حال پردازش است، منتظر بمانید تا فرآیند تأیید تکمیل شود.
اگر **[وضعیت]** نشان می‌دهد که تراکنش «تکمیل شده» است، می‌توانید روی **[TxID]** کلیک کنید تا جزئیات تراکنش را بررسی کنید.














