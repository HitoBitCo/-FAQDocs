# استفاده از سفارش‌های محدود (Stop-Limit)

## سفارش stop-limit چیست؟

سفارش stop-limit  یکی از انواع سفارش‌های بازار است که هم قیمت شرط و هم قیمت عادی دارد. هنگامی که دارایی به قیمت شرط می‌رسد، سفارش عادی را ثبت می‌کند. قیمت شرط، قیمت خاصی است که در زمانی که قیمت بازار به آن قیمت رسید سفارش عادی ثبت و انجام می‌شود.

> پس از رسیدن به قیمت شرط شما، سفارش عادی بلافاصله در لیست سفارش قرار می‌گیرد.

قیمت‌های شرط و عادی می‌تواند یکسان باشد. بااین‌حال، برای سفارش‌های فروش توصیه می‌شود که قیمت شرط را کمی بالاتر از قیمت عادی تعیین کنید. تفاوت قیمت باعث ایجاد گپ معاملاتی در قیمت بین زمان شروع سفارش و زمان انجام آن می‌شود.

برای سفارش‌های خرید، قیمت شرط خود را کمی کمتر از قیمت عادی مجاز تعیین کنید، در چنین شرایطی احتمال اینکه سفارش شما به صورت کامل انجام شود بیشتر می‌شود.

## شرایط و نحوه انجام سفارش‌های stop-limit (محدود)

**قیمت شرط:** زمانی که قیمت دارایی به قیمت شرط مشخص شده رسید، ثبت سفارش برای خرید یا فروش دارایی در قیمت عادی انجام می‌شود.

**قیمت عادی:** قیمت مشخص شده‌ای است که معامله در لیست سفارش‌ها با آن قیمت ثبت می‌شود.

**مقدار:** مقدار دارایی برای خرید یا فروش است.

### برای مثال:

آخرین قیمت معامله شده BNB 498 دلار است و شما فکر می‌کنید که مقاومتی در حدود 500 دلار وجود دارد.

اگر فکر می‌کنید که پس از رسیدن قیمت به سطح مقاومت، قیمت بالاتر خواهد رفت، می‌توانید یک دستور Stop-Limit برای خرید خودکار BNB به قیمت 502 قرار دهید. به‌این‌صورت مجبور نخواهید بود که به طور مداوم حرکات بازار را تماشا کنید تا قیمت به قیمت مورد نظر شما برسد.

## نحوه ایجاد یک سفارش stop-limit

در این مثال، چگونگی ایجاد یک سفارش stop-limit را بررسی خواهیم کرد:

**1.**	برای شروع، در سمت راست صفحه پلتفرم معاملاتی نوع سفارش خود بر روی **[محدود]**  تنظیم کنید.

**2.**	جزئیات سفارش، قیمت شرط، قیمت عادی و مقدار ارز دیجیتالی که می‌خواهید بخرید را وارد کنید. برای تأیید جزئیات سفارش، روی **[خرید]** کلیک کنید.

در مثال ما، قیمت شرط 500 دلار و قیمت عادی 502 دلار است.

**3.**	قبل از اینکه برای ارسال سفارش روی تأیید کلیک کنید، سفارش خود را به‌دقت بررسی کنید.

## سفارش‌های stop-limit موجود را مشاهده کنید

پس از ارسال سفارش‌های شما، سفارش‌های "stop-limit" موجود را می‌توان در **[سفارش‌های باز]** مشاهده و بررسی کرد. شما می‌توانید این لیست را در پایین صفحه معاملات خود مشاهده کنید.

وقتی سفارش‌ها اجرا و یا حذف می‌شوند، سفارش stop-limit را می‌توانید در صفحه  **[تاریخچه سفارش‌ها]**  مشاهده کنید.
