#  سوالات متداول شناسایی دوعاملی گوگل


### **1.**	دسترسی به برنامه Google Authenticator قبلی خود را از دست دادم. چگونه می‌توانم دوباره آن را فعال کنم؟

- اگر کد 16 رقمی ایجاد شده در هنگام فعال‌کردن Google Authenticator را یادداشت کرده‌اید، می‌توانید به‌سادگی با واردکردن کد پشتیبان در برنامه، Google Authenticator خود را دوباره فعال کنید.

- اگر کد پشتیبان را ذخیره نکرده‌اید،  Google Authenticator خود را بازیابی  و دوباره حساب Google Authenticator جدید ایجاد کنید. برای این منظور به نحوه [بازیابی شناسایی دو عاملی ](https://github.com/HitoBitCo/FAQDocs/blob/main/Security/SequritySettings/Two-FactorAutenticathion/ResetTwo-FactorAuthentication.md) مراجعه کنید.

### **2.**	هنگام نمایش پیغام خطای «کد دوعاملی اشتباه است» چه کاری می‌توانم انجام دهم؟
-	زمان را روی تلفن همراه (برای همگام‌سازی برنامه Google Authenticator) و رایانه خود (که می‌خواهید از آن وارد شوید) همگام کنید.
- با حالت ناشناس در Google Chrome  صفحه ورود هیتوبیت را باز کنید.
-	کش و کوکی‌های مرورگر خود را پاک کنید.
-	سعی کنید از اپلیکیشن Hitobit وارد شوید.
اگر هیچ یک از پیشنهادهای بالا مشکل شما را حل نکرد،  Google Authenticator خود را بازیابی کنید. برای این منظور  به نحوه [بازیابی شناسایی دوعاملی](https://github.com/HitoBitCo/FAQDocs/blob/main/Security/SequritySettings/Two-FactorAutenticathion/ResetTwo-FactorAuthentication.md) مراجعه کنید.

### **3.** چرا نمی‌توانم کدهای تأیید پیامک را دریافت کنم؟

اگر روی دریافت مجدد کد تأیید پیامکی کلیک کرده‌اید، اما همچنان نمی‌توانید کد را دریافت کنید، مراحل زیر را انجام دهید:

- 	مطمئن شوید که تلفن همراه شما سیگنال شبکه خوبی دارد.
- 	آنتی‌ویروس، فایروال و یا برنامه‌های مسدودکننده پیامک را در تلفن همراه خود غیرفعال کنید، ممکن است شماره  پیامک هیتوبیت را مسدود کنند.
- 	تلفن همراه خود را ReStart کنید.

<!-- -	به‌جای آن تأیید صوتی را امتحان کنید. -->
