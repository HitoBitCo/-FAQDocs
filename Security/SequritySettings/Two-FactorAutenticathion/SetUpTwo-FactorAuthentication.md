# فعال‌سازی شناسایی دو عاملی با احراز هویت گوگل 

یکی از راه‌های افزایش امنیت حساب‌های کاربری استفاده از کد دو عاملی گوگل است. شناسایی دوعاملی مکانیزمی شبیه رمز پویا دارد. یعنی  هر بار هنگام ورود، می‌بایست علاوه بر رمز عبور خود، کد تایید دو مرحله‌ای را نیز وارد نمایید. این روش جهت افرایش میزان امنیت حساب کاربری و جلوگیری از دستیابی افراد سودجو به حساب‌های کاربری استفاده می‌شود. شما برای دسترسی به این کد می‌توانید از نسخه اپلیکیشن Google Authenticator یا افزونه‌های کروم و فایرفاکس Authenticator استفاده کنید. 

## چگونه می‌توانم به شناسه دوعاملی دسترسی داشته باشم؟

**1.**	در ابتدا برنامه Google Authenticator را دانلود و بر روی دستگاه تلفن همراه خود نصب کنید.

**2.**	وارد حساب هیتوبیت خود شوید و از منوی پروفایل وارد **[امنیت حساب]** شوید.

![امنیت حساب](./Images/account-security.png)

**3.**	روی دکمه **[فعال‌کردن]** در مقابل  **[احراز هویت گوگل]** کلیک کنید.
![فعال‌کردن احراز هویت گوگل](./Images/activate-2FA.png)

**4.**	در ادامه دستورالعمل‌های گام‌به‌گام را برای فعال‌کردن Google Authenticator دنبال کنید.

-	**مرحله اسکن کد:** پس از فعال کردن احراز هویت دو عاملی، یک کد QR روی صفحه‌نمایش خود خواهید دید. برنامه Google Authenticator را باز کنید و روی دکمه [+] در سمت راست پایین صفحه ضربه بزنید تا کد QR را اسکن کنید. پس از اسکن بر روی **[Next]** کلیک کنید.

![اسکن کد QR](./Images/scan-code.png)

> اگر نمی‌توانید کد QR را اسکن کنید، مقدار کد پشتیبان را وارد کنید.

-	**مرحله کد پشتیبان:**  کد پشتیبان را روی کاغذ یادداشت و در جای مطمئن نگهداری کنید. این کد به شما این امکان را می‌دهد که در صورت بروز هر گونه مشکلی برای تلفن همراه شما، Google Authenticator خود را بازیابی کنید.

![کد پشتیبان](./Images/save-backup-code.png)

- **مرحله احراز هویت گوگل:** با زدن دکمه **[دریافت کد]**، کدی را که برای تلفن همراه شما پیامک می‌شود در قسمت **[کد امنیتی شماره تلفن]** و کدی را که با برنامه 2FA دریافت می‌کنید در قسمت **[کد احراز هویت]** وارد کنید. پس از تکمیل این قسمت‌ها بر روی **[بعدی]** کلیک کنید.

![کد احراز هویت گوگل](./Images/google-authentication.png)

- **مرحله اتمام:** در این مرحله شما با موفقیت Google Authenticator را برای محافظت از حساب خود فعال کرده‌اید و پیام **احراز هویت گوگل فعال شد** بر روی صفحه نشان داده می‌شود.

![اتمام فعال‌سازی احراز هویت](./Images/finished-google-authentication.png)

