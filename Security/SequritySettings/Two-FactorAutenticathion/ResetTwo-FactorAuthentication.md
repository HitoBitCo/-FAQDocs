# بازیابی شناسایی دوعاملی 

در صورت بروز هرگونه مشکلی برای تلفن همراهتان می‌توانید شناسایی دوعاملی را بازیابی کنید. برای این منظور مراحل زیر را انجام دهید:

**1.**	وارد حساب کاربری خود شوید و از منوی پروفایل بر روی **[امنیت حساب]** کلیک کنید.

![امنیت حساب](./Images/account-security.png)
**2.**	برای بازیابی شناسایی دوعاملی فعلی، از بخش **[ کد دو عاملی گوگل]**  گزینه **[تغییر]**       را انتخاب کنید.

![بازیابی کد دوعاملی](./Images/reset-2FA.jpg)

> **توجه**<br>  پس از انجام این تغییر **برداشت‌ها** به مدت 24 ساعت غیرفعال می‌شود.

**3.**  متن را بادقت بخوانید و روی **[تأیید]** کلیک کنید.

![تأیید بازیابی شناسایی دوعاملی گوگل](./Images/verify-reset-2FA.jpg)

**4.** برای حذف شناسایی دوعاملی گوگل فعلی، کدی را که برای تلفن همراه شما پیامک می‌شود در قسمت **[کد امنیتی شماره تلفن]** و کدی را که با Google Authenticator  دریافت می‌کنید در قسمت **[کد احراز هویت]** وارد کنید. سپس بر روی **[حذف و ادامه]** کلیک کنید.

![ورود کد امنیتی برای حذف شناسایی دوعاملی فعلی](./Images/delete-current-2FA.jpg)

**5.** کد QR را با برنامه Google Authenticator خود اسکن کنید. اگر نمی‌توانید آن را اسکن کنید، کدی را که پایین آن قرار دارد  بصورت دستی کپی و در برنامه وارد کنید. سپس روی **[بعدی]** کلیک کنید.
 
![اسکن کد جدید](./Images/How-to-Reset-Google-Authentication3.png)
 
 **6.** در این قسمت یک کد پشتیبان مشاهده خواهید کرد که باید آن را در جایی امن نوشته و نزد خود نگهداری کنید. این کلید به شما این امکان را می‌دهد که در صورت عدم دسترسی به برنامه در آینده، شناسایی دوعاملی گوگل خود را بازیابی کنید.

![کد پشتیبان جدید](./Images/How-to-Reset-Google-Authentication4.png)

**7.** در این مرحله دوباره یک کد امنیتی به تلفن همراه شما ارسال می‌شود؛ آن را در   **[کد امنیتی شماره تلفن]** وارد کنید. همچنین  کدی را که با برنامه Google Authenticator دریافت می‌کنید در قسمت **[کد احراز هویت]** وارد کنید. سپس روی **[بعدی]** کلیک کنید.

![فعال‌کردن شناسایی دوعاملی جدید](./Images/How-to-Reset-Google-Authentication5.png)


**8.** در صورت موفقیت در انجام مراحل، پیغام **احراز هویت گوگل فعال شد** نمايش داده می‌شود.

![اتمام فعال‌سازی کد دوعاملی گوگل](./Images/How-to-Reset-Google-Authentication6.png)



