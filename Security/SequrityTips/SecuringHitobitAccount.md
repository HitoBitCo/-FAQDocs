# ایمن کردن حساب معاملاتی شما

ما لیستی از توصیه‌های امنیتی برای افزاش امنیت حساب هیتوبیتتان تهیه کرده‌ایم:

**1.**	احراز هویت گوگل را در حساب هیتوبیت خود را حتماً فعال کنید.
تایید دو عاملی در صورت به خطر افتادن رمز عبور، یک‌لایه حفاظتی اضافی به‌حساب شما
اضافه می‌کند.

**2.**	همیشه آدرس دامنه‌ی سایتی را که بازدید می‌کنید را بررسی کنید.
بسیاری از سایت‌های فیشینگ از دامنه یا وب‌سایت هیتوبیت تقلید می‌کنند تا اطلاعات شخصی شما را بدست آورند. مطمئن شوید که از سایت اصلی هیتوبیت بازدید می‌کنید.

**3.**	تلفن همراه خود را ایمن کنید.
حتماً قفل اثر انگشت یا رمز عبور برای تلفن همراه خود تنظیم کنید.

**4.**	رایانه خود را ایمن کنید.
نرم‌افزارهای غیرضروری یا نرم‌افزارهای توسعه دهندگان غیرقابل‌اعتماد را روی رایانه خود نصب نکنید. در صورت امکان، از یک رایانه یا پارتیشن اختصاصی برای هیتوبیت و معاملات استفاده کنید. توصیه می‌کنیم از سیستم‌عامل لینوکس به همراه مرورگر کروم به همراه افزونه مدیریت رمز عبور استفاده کنید.

**5.**	از نرم‌افزار آنتی‌ویروس خوب استفاده کنید و آن را به‌روز نگه دارید.
سعی کنید از یک آنتی‌ویروس معتبر اشتراک تهیه کنید و با بروز رسانی‌های روزانه از نسخه بروز آنتی‌ویروس روی رایانه خود استفاده کنید.

**6.**	اتصال اینترنت خود را ایمن کنید.
در صورت امکان همیشه از اتصال کابلی استفاده کنید. اگر باید از WiFi استفاده کنید، ترافیک خود را به‌صورت دوره‌ای بررسی کنید.

> نکته: لطفاً توجه داشته باشید که این نکات جامع نیستند. علاوه بر موارد فوق، مراقب اطلاعات محرمانه خود باشید و دانش خود را در زمینه امنیت در فضای مجازی افزایش دهید.

# چگونه می‌توانم حساب هیتوبیت خود را ایمن کنم؟

به شما توصیه می‌کنیم که به‌صورت دوره‌ای رایانه خود را با آنتی ویروس‌های معتبر، اسکن امنیتی کامل انجام دهید.
علاوه‌بر آن دو روش دیگر را برای افزایش محافظت و ایمن‌سازی سیستم شما پیشنهاد می‌کنیم:

**1.**	هر بار که به‌حساب هیتوبیت خود وارد می‌شوید، توصیه می‌کنیم از حالت امنیتی یا تب ناشناس/خصوصی بدون هیچ افزونه‌ای استفاده کنید.

-	**کروم:** میان‌بر جدید پنجره ناشناس: Ctrl+Shift+N
-	**فایرفاکس:** میان‌بر جدید پنجره خصوصی: Ctrl+Shift+P

**2.**	از آدرس برداشت دارایی‌ای که در حساب هیتوبیت خود استفاده می‌کنید مطمئن شوید. پیشنهاد می‌کنیم که اصلاً آدرس را ننویسید بلکه عبارت را کپی و در فضایی مثل دفترچه یادداشت ذخیره کنید و سپس آن را در مرورگر پیست کنید. در نهایت، یکسان بودن آدرس بین آدرسی که در دفترچه یادداشت و آدرسی که در پنجره مرورگر کپی کرده‌اید را بررسی کنید.
اگر هر نوع تفاوتی بین آدرس‌ها پیدا کردید، بدانید که احتمالاً رایانه یا تلفن همراه شما توسط یک تروجان یا ویروس آلوده شده است.

### چند راه‌کار مفید دیگر:

-	نرم‌افزار آنتی‌ویروس را برای اسکن/کشتن تروجان‌ها و ویروس‌ها دراسرع‌وقت نصب کنید و همیشه بروز نگه دارید.

-	افزونه‌ها را در مرورگر غیرفعال کنید، نرم‌افزارهای ناشناخته را از رایانه خود حذف کنید.

-	در شرایطی که هیچ کدام از موارد قبل کمک نکرد، ممکن است لازم باشد حافظه را فرمت و سیستم‌عامل را دوباره روی رایانه خود نصب کنید تا از شر ویروس‌ها خلاص شوید.



## نکات امنیتی حساب هیتوبیت

به‌منظور دستیابی به امنیت بیشتر حساب هیتوبیت خود، لطفاً نکات امنیتی ذکر شده در زیر را اجرا کنید:

-	رمز عبور خود را در اختیار کسی قرار ندهید!
-	احراز هویت دو عاملی را فعال کنید.
-	از یک رمز عبور قوی استفاده کنید و آن را مرتباً تغییر دهید.
-	فهرست دستگاه‌های مجاز برای دسترسی به‌حساب خود را به صورت دوره‌ای با دقت بررسی کنید.
-	آدرس‌های برداشت خود را بادقت بررسی و مدیریت کنید.
-	درباره فیشینگ اطلاعات بیشتر کسب کنید و مراقب حملات فیشینگ و کلاهبرداری باشید.
-	برای کسی که ادعا می‌کند کارمند هیتوبیت است پول نفرستید.
-	با شماره‌تلفن شخصی که ادعا می‌کند کارمند هیتوبیت یا از تیم پشتیبانی است تماس نگیرید!