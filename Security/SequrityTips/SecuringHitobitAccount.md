# ایمن کردن حساب معاملاتی شما
با توجه به اهمیت حفظ امنیت در صرافی‌های ارز دیجیتال، به‌منظور ارتقای امنیت حساب کاربری شما در هیتوبیت، فهرستی از توصیه‌های امنیتی را تهیه کرده‌ایم که در ادامه مطرح می‌شوند:

**1.** 	رمز عبور خود را در اختیار کسی قرار ندهید.

**2.** از یک رمز عبور قوی استفاده کنید و آن را به‌طور مرتب تغییر دهید.

**3.** فهرست دستگاه‌های مجاز برای دسترسی به حساب خود را به‌صورت دوره‌ای با دقت بررسی کنید.

**4.** درباره فیشینگ اطلاعات بیشتری کسب کنید و مراقب حملات فیشینگ و کلاهبرداری باشید.

**5.** برای کسی که ادعا می‌کند کارمند هیتوبیت است پول نفرستید.

**6.** با شماره‌تلفن شخصی که ادعا می‌کند کارمند هیتوبیت یا از تیم پشتیبانی است تماس نگیرید.

**7.**	کد شناسایی دو عاملی گوگل را در حساب هیتوبیت خود حتماً فعال کنید.
کد دو عاملی در صورت به خطر افتادن رمز عبور، یک لایه حفاظتی اضافی به حساب شما
اضافه می‌کند.

**8.**	همیشه آدرس دامنه سایتی را که بازدید می‌کنید بررسی کنید.
بسیاری از سایت‌های فیشینگ از دامنه یا وب‌سایت هیتوبیت تقلید می‌کنند تا اطلاعات شخصی شما را به‌دست آورند. مطمئن شوید که از سایت اصلی هیتوبیت بازدید می‌کنید.

**9.** قفل اثر انگشت یا رمز عبور برای تلفن همراه خود تنظیم کنید.

**10.** نرم‌افزارهای غیرضروری یا نرم‌افزارهای توسعه دهندگان غیرقابل‌اعتماد را روی رایانه خود نصب نکنید. در صورت امکان، از یک رایانه یا پارتیشن اختصاصی برای هیتوبیت و معاملات آن استفاده کنید. توصیه می‌شود از سیستم‌عامل لینوکس به‌همراه مرورگر کروم و افزونه مدیریت رمز عبور استفاده کنید.

**11.**	اتصال اینترنت خود را امن کنید.
در صورت امکان از اتصال کابلی استفاده کنید و اگر باید از WiFi استفاده کنید، ترافیک خودتان را به‌صورت دوره‌ای بررسی کنید.

**12.**	توصیه می‌شود هر بار که به حساب هیتوبیت خود وارد می‌شوید، از حالت امنیتی یا تب ناشناس بدون هیچ افزونه‌ای استفاده کنید. برای باز کردن مرورگر  در حالت ناشناس در کروم از ميان‌بر Ctrl+Shift+N و در 
 فایرفاکس از میان‌بر Ctrl+Shift+P استفاده کنید.

**13.**	از آدرس برداشت دارایی‌ای که در حساب هیتوبیت خود استفاده می‌کنید مطمئن شوید. پیشنهاد می‌کنیم که آدرس را تایپ نکنید، بلکه عبارت را کپی و در جایی مثل دفترچه یادداشت ذخیره کنید، سپس آن را در مرورگر جای‌گذاری کنید. در نهایت، یکسان بودن آدرس دفترچه یادداشت و آدرسی که در پنجره مرورگر کپی کرده‌اید را بررسی کنید.
اگر هر نوع تفاوتی بین آدرس‌ها پیدا کردید، احتمالاً رایانه یا تلفن همراه شما به یک تروجان یا ویروس آلوده شده است.

**14.** 	از یک آنتی‌ویروس معتبر استفاده کنید و آن را به‌روز نگه دارید. به‌صورت دوره‌ای رایانه خود را اسکن کنید.

**15.** افزونه‌های مرورگر را غیرفعال و نرم‌افزارهای ناشناخته را از رایانه خود حذف کنید.

**16.** در شرایطی که هیچ کدام از موارد قبل کمک نکرد، ممکن است لازم باشد حافظه را فرمت و سیستم‌عامل را دوباره روی رایانه خود نصب کنید تا از شر ویروس‌ها خلاص شوید.
	
> **توجه**<br>      این نکات جامع نیستند. علاوه بر موارد فوق، مراقب اطلاعات محرمانه‌تان باشید و دانش خود را در زمینه امنیت در فضای مجازی افزایش دهید.