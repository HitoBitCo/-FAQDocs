# محافظت از حساب هیتوبیت در برابر کلاهبرداری‌ها  

با افزایش محبوبیت بازار رمزارزها، کلاهبرداری در این بازار نیز در حال افزایش است. هیتوبیت کاربران را تشویق می‌کند که هوشیار باشند و اقدامات لازم را برای محافظت از خود در برابر این کلاهبرداری‌ها انجام دهند.

## کلاهبرداری‌های رایج در حوزه رمزارزها

کلاهبرداران از راه‌های جدیدی برای یافتن قربانیان خود استفاده می‌کنند، بنابراین توصیه می‌کنیم همواره مراقب کلاهبرداری‌های احتمالی باشید. در ادامه چند نمونه از کلاهبرداری‌های رایج و راه‌های مقابله با آن ذکر شده است:

### 1.	جعل هویت کارکنان هیتوبیت

کلاهبرداران ممکن است به جای تیم پشتیبانی ما و خارج از کانال‌های رسمی با شما تماس بگیرند. 

> **توجه** <br>به‌خاطر داشته باشید که کارکنان پشتیبانی هیتوبیت هرگز از شما نمی‌خواهند اطلاعات امنیتی خود را در اختیارشان قرار دهید یا به هر دلیل به آدرسی پول واریز کنید. اگر نسبت به درخواست‌های فرد مقابل مشکوک هستید، حتماً آن را به پشتیبانی ما گزارش دهید.

### 2.	حمله فیشینگ

فیشینگ تلاش برای به‌دست‌آوردن اطلاعات حساس مانند نام کاربری، رمز عبور و کد دوعاملی با استفاده از ایمیل‌ها، وب‌سایت‌های جعلی، حساب‌های شبکه‌های اجتماعی و پیام‌های فوری است.<br>
حفاظت در برابر حملات فیشینگ نیازمند آن است که هیتوبیت و کاربران اقداماتی را انجام دهند.
در ادامه برخی از اقداماتی که می‌توانید برای محافظت از حساب کاربری خود انجام دهید ذکر شده است:

- احراز هویت دومرحله‌ای (2FA)، مانند Google Authenticator را فعال کنید. به‌خاطر داشته باشید هرگز کلیدهای پشتیبان خود را در اختیار فرد یا وب‌سایتی قرار ندهید.
-	همیشه مرورگر خود را به آخرین نسخه ارتقا دهید، زیرا به کاربران در مورد وب‌سایت‌های فیشینگ یا ناامن با خطر بالا هشدار می‌دهد.
-	همیشه از طریق وب‌سایت رسمی وارد هیتوبیت شوید. همچنین توصیه می‌شود تخصیص گواهی SSL برای 
 نام دامنه را بررسی کنید. 
لطفاً در صورت مشاهده هر سایت فیشینگ از هیتوبیت، آن را     به پشتیبانی ما گزارش دهید.

### 3.	پیام‌های مجری قانون جعلی
کلاهبرداران ممکن است خود را به‌جای مجریان قانون جا بزنند و از شما بخواهند که اقدام فوری انجام دهید، در غیر این صورت حساب شما مسدود خواهد شد.
مثلاً می‌گویند حساب شما از منابع غیرقانونی دارایی دریافت کرده است و به دلیل پول‌شویی در حال بررسی است. از شما خواسته می‌شود اطلاعات امنیتی حساب خود را فاش کنید یا دارایی را به حسابی انتقال دهید تا هویت خود را تأیید کنید.<br>
هنگامی که این پیام‌ها را دریافت می‌کنید به آنها پاسخ ندهید و به هیچ وجه اطلاعات خود را در اختیار این افراد قرار ندهید. 

> **توجه**<br> مقامات مجری قانون به این دلیل که حساب شما در معرض خطر پول‌شویی است به‌طور مستقیم با شما تماس نمی‌گیرند، رمز عبور شما را درخواست نمی‌کنند و دارایی شما را به حساب‌های ناشناس انتقال نمی‌دهند.

برای اطلاع از آخرین به‌روزرسانی‌ها به اطلاعیه‌های رسمی هیتوبیت توجه کنید. لطفاً هرگونه پیام جعلی را فوراً به پشتیبانی ما گزارش دهید و برای دریافت کمک با پشتیبانی هیتوبیت تماس بگیرید.

### نکات امنیتی

-	هرگز رمز عبور خود را با کسی به اشتراک نگذارید.
-	هرگز از طرف کسی که ادعا می‌کند کارمند یا تیم پشتیبانی هیتوبیت است، تماسی برقرار نکنید.
-	هرگز برای کسی که ادعا می‌کند کارمند هیتوبیت است پول واریز نکنید.
-	احراز هویت دو عاملی (Google Authenticator) را فعال کنید.

