# چگونه از حملات فیشینگ در امان باشیم؟

پیش از آشنایی با روش‌های محافظت در برابر حملات فیشینگ ابتدا به راه‌هایی اشاره مي‌شود که از طریق آنها کاربران هدف حملات فیشینگ قرار می‌گیرند:

-	سایت جعلی هیتوبیت
-	پیغام‌های فوری با لینک مخرب
-	وب‌سایت‌هایی با لینک هیتوبیت دست‌کاری شده
-	خط تلفن جعلی هیتوبیت یا پشتیبانی‌هایی جعلی در موتورهای جستجو  
-	حساب جعلی شبکه‌های اجتماعی
-	بدافزار دانلود شده از طریق اینترنت
-	فیشینگ از طریق  WIFI  رایگان

## 	محفاظت در برابر حملات فیشینگ
محافظت در برابر تهدیدات بالقوه‌ای مانند حملات فیشینگ، با ذهنیت و رفتار شما آغاز می‌شود. ترفندهای فیشینگ قربانیان را فریب می‌دهد تا اطلاعات حساس حساب کاربری، ایمیل و مانند آن را افشا کنند. حتی برای کاربران محتاط هم گاهی شناسایی یک حمله فیشینگ دشوار است. این حملات در طول زمان پیچیده‌تر شده‌اند. هکرها روش‌های کلاهبرداری خود را تغییر می‌دهند و پیغام‌های متقاعدکننده‌ای ارسال می‌کنند تا بتوانند افراد را فریب دهند. 
در ادامه اقداماتی مطرح می‌شوند که می‌توانند از شما در برابر حملات فیشینگ محافظت کنند.
### در مورد تکنیک های فیشینگ آگاهی پیدا کنید 
کلاهبرداری های فیشینگ جدید همیشه در حال توسعه هستند. بدون آگاهی از تکنیک‌های جدید فیشینگ، ممکن است ناخواسته طعمه یکی از آنها شوید. اخبار مربوط به کلاهبرداری‌های فیشینگ جدید را به‌دقت دنبال کنید. هرچه در مورد آنها زودتر آگاهی کسب کنید در معرض خطر کمتری خواهید بود. 
### فکر کنید پیش از آنکه کلیک کنید
کلیک بر روی لینک‌هایی که به‌صورت تصادفی در ایمیل‌ها و پیام‌های شما ظاهر می‌شوند اقدام هوشمندانه‌ای نیست. پیش از کلیک بر روی لینکی که در مورد آن مطمئن نیستید بر روی آن رفته و بررسی کنید که آیا شما را به همان سایتی که نشان می‌دهد هدایت می‌کند. ممکن است ایمیلی ادعا کند که از طرف هیتوبیت است و زمانی که شما بر روی لینک درون آن کلیک می‌کنید شما را به سایتی مشابه با وب‌سایت واقعی هدایت می‌کند.<br> توجه داشته باشید در بیشتر ایمیل‌های فیشینگ به نام شما اشاره نمی‌شود و با عبارت «مشتری عزیز» شروع می‌شود. بنابراین با مشاهده چنین ایمیل‌هایی بر روی لینک داخل آنها کلیک نکنید.
### ابزارهای آنتی فیشینگ نصب کنید
بیشتر مرورگرهای شناخته‌شده می‌توانند با نوار ابزار آنتی فیشینگ سفارشی‌سازی شوند. این نوار ابزارها سایت‌هایی را که مشاهده می‌کنید به‌سرعت بررسی و آنها را با فهرست سایت‌های شناخته‌شده مقایسه می‌کنند. در صورتی که سایت مخربی را باز کنید نوار ابزار به شما هشدار می‌دهد. این کار لایه حفاظتی بیشتری در برابر حملات فیشینگ ایجاد می‌کند.
همچنین می‌توانید افزونه Chrome Netcraft یا Firefox Netcraft Anti-Phishing Extension را نصب کنید.
### حساب کاربری خود را به‌طور منظم بررسی کنید
اگر برای مدتی وارد حساب خود نشده‌اید، ممکن است شخصی موفق شود از آن استفاده کند. حتی اگر از نظر فنی نیازی به این کار ندارید، به طور منظم حساب کاربری خود را بررسی کنید. عادت کنید که رمز عبور خود را به‌صورت دوره‌ای تغییر دهید. تراکنش‌های خود را به‌طور مرتب بررسی کنید تا مطمئن شوید که هیچ‌کدام بدون اطلاع شما انجام نشده است. 
### مرورگر خود را به آخرین نسخه ارتقا دهید  
وصله‌های امنیتی همیشه برای مرورگرهای محبوب منتشر می‌شوند. این وصله‌ها برای مقابله با حفره‌هایی منتشر می‌شوند که فیشرها و سایر هکرها شناسایی و از آنها بهره‌برداری می‌کنند.  گوگل کروم و موزیلا فایرفاکس به کاربران در مورد فیشینگ یا وب‌سایت‌های پرخطر ناامن هشدار می‌دهند، بنابراين پیغام‌های به‌روزرسانی مرورگر را نادیده نگیرید.
### از فایروال استفاده کنید
فایروال‌های باکیفیت به‌عنوان یک سپر بین رایانه شما و مزاحمان خارجی عمل می‌کنند. استفاده از فایروال دسکتاپ و فایروال شبکه  در کنار هم احتمال نفوذ هکرها و فیشرها به رایانه یا شبکه شما را به شدت کاهش می‌دهد.
### مراقب پاپ آپ‌ها باشید
پنجره های پاپ آپ اغلب خود را به‌عنوان بخش قانونی یک وب سایت نشان می‌دهند، اما معمولاً تلاشی در جهت فیشینگ هستند. بسیاری از مرورگرهای محبوب به شما اجازه می‌دهند تا پاپ آپ‌ها را مسدود کنید، اما اگر موردی موفق به عبور شد، روی دکمه "cancle" کلیک نکنید. چنین دکمه هایی اغلب به سایت های فیشینگ منتهی می‌شوند. در عوض، روی "x" کوچک در گوشه بالای پنجره کلیک کنید.
### به پیغام‌های هشداردهنده اعتماد نکنید
 هکرها معمولاً سعی می‌کنند با ایجاد حس فوریت، کاربران را وارد عمل کنند. به‌عنوان مثال، یک پیامک با موضوع منقضی شدن حساب یا پیامی که از کاربران می‌خواهد برای جلوگیری از ازدست‌رفتن دارایی‌ها دراسرع‌ وقت آنها را به یک کیف پول امن منتقل کنند می‌تواند تهديدی برای کاربر باشد.
### از آنتی ویروس استفاده کنید
برای مقابله با تهدیدات امنیتی نرم‌آفزار آنتی‌ويروس نصب کنيد و آن را به‌روز نگه داريد. همچنين سیستم‌ها و برنامه‌های خود را به‌روزرسانی کنید.
### احراز هویت دو عاملی را فعال کنید
احراز هویت دو عاملی (2FA) مانند احراز هویت گوگل را فعال کنید. در حفظ و نگهداری کد احراز هویت گوگل  دقت کافی داشته باشید. کلیدهای پشتیبان  16  کاراکتری را در اختیار اشخاص یا وب‌سایت دیگری قرار ندهید. اگر نام کاربری و رمز عبور به خطر بیفتد، کد دو عاملی از ورود جلوگیری می‌کند، به همین دلیل رمز عبور و نام کاربری به‌تنهایی برای ورود یا دسترسی به دارایی کافی نیستند.
### به شبکه بی‌سیم غیرقابل‌اعتماد وصل نشوید
اتصال به WIFI رایگان و شبکه‌های بی‌سیم غیرقابل اعتماد می‌تواند شما را در معرض خطر حمله فیشینگ قرار دهد، از آنها اجتناب کنید. 
> **توجه**<br>به‌خاطر داشته باشید امن‌ترین راه برای ورود به هیتوبیت از طریق وب‌سایت 
https://www.hitobit.com است.

##  گزارش فیشینگ
لطفاً پس از مشاهده هر مورد از فیشینگ هیتوبیت، آن را به تیم پشتیبانی ما گزارش دهید.

