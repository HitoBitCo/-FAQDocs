# چگونه از حملات فیشینگ جلوگیری کنیم؟

## 1.	حمله فیشینگ چیست؟

فیشینگ نوعی حمله مهندسی اجتماعی است به عبارتی تلاش متقلبانه برای به‌دست‌آوردن اطلاعات محرمانه مانند نام کاربری، رمز عبور، کد دو عاملی و... می‌باشد که از طریق تغییر هویت اصلی هیتوبیت در فضای مجازی به یک هویت جعلی اتفاق می‌افتد. کاربران اغلب توسط افراد مورد اعتماد فریب می‌خورند مانند: 

-	سایت جعلی هیتوبیت
-	پیغام‌های فوری با لینک مخرب
-	وب‌سایت‌های اجتماعی با لینک هیتوبیت دست‌کاری شده
-	خط تلفن جعلی هیتوبیت یا پشتیبانی‌هایی جعلی در موتورهای جستجو و غیره
-	حساب جعلی رسانه‌های اجتماعی
-	بدافزار دانلود شده از طریق اینترنت
-	فیشینگ از طریق  WIFI  رایگان

## 2.	حفاظت از حملات فیشینگ

مهم‌ترین و ضعیف‌ترین جنبه یک سیستم امنیتی، افراد درون آن سیستم هستند. ازاین‌رو، برای همه کاربران، علم و آگاهی در زمینه امنیت در فضای مجازی ضروری است:

- پیام‌های جعلی اغلب حاوی اشتباهات نامحسوسی مثل لحن متفاوت، کلمات نامتناسب، غلط املایی در نام دامنه و... می‌باشد.
-	علاوه‌براین، هکرها معمولاً سعی می‌کنند با ایجاد حس فوریت، کاربران را وارد عمل کنند. به‌عنوان‌مثال، یک پیامک با موضوع منقضی شدن حساب می‌تواند حساب کاربری را تهدید کند یا پیامی که به کاربران دستور می‌دهد که دارایی‌ها را دراسرع‌وقت برای جلوگیری ازدست‌رفتن به یک کیف پول امن منتقل کنند.
حفاظت از حملات فیشینگ نیازمند اقداماتی است که بخشی توسط کاربران و بخش دیگر توسط هیتوبیت باید انجام شود.

-	همیشه مرورگر خود را به آخرین نسخه ارتقا دهید. گوگل کروم یا موزیلا فایرفاکس به کاربران در مورد فیشینگ یا وب‌سایت‌های پرخطر ناامن هشدار می‌دهد.
-	امن‌ترین راه برای ورود به هیتوبیت از طریق وب‌سایت https://www.hitobit.com می‌باشذ.
- همچنین به شما توصیه می‌کنیم بررسی کنید که آیا گواهی SSL برای نام دامنه تخصیص داده شده است یا خیر.
-	احراز هویت دومرحله‌ای (2FA) مانند احراز هویت گوگل را فعال کنید. در حفظ و نگهداری کد احراز هویت گوگل  دقت کافی داشته باشید و کلیدهای پشتیبان دیجیتال 16  کاراکتری را در اختیار اشخاص یا وب سایت دیگری قرار ندهید. اگر نام کاربری و رمز عبور به خطر بیفتد، کد دو عاملی از ورود جلوگیری می‌کند، به همین دلیل رمز عبور و نام کاربری به‌تنهایی برای ورود یا دسترسی به دارایی کافی نیستند.
-	افزونه Chrome Netcraft یا Firefox Netcraft Anti-Phishing Extension را نصب کنید.
-	برای جلوگیری از اشکالات امنیتی، سیستم‌ها/برنامه‌های خود را به‌روز نگه دارید. نرم‌افزار آنتی‌ویروس را نصب کنید و آن را به‌روز نگه دارید.
-	به شبکه بی‌سیم غیرقابل‌اعتماد وصل نشوید.

## 3.	 گزارش فیشینگ

لطفاً هر سایت فیشینگ Hitobit را که مشاهده می‌کنید به تیم پشتیبانی ما گزارش دهید.

