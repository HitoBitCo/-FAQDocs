
# کارمزد برداشت رمزارز در هیتوبیت

## کارمزد برداشت ارز دیجیتال چیست؟

تراکنش‌های برداشت از هیتوبیت و انتقال به آدرس ارزهای دیجیتال خارج از هیتوبیت، معمولاً شامل «کارمزد تراکنش» هستند. این کارمزد به هیتوبیت پرداخت نمی‌شود، بلکه به ماینرها یا تأیید کنندگانی که مسئولیت پردازش تراکنش‌ها و ایمن‌سازی شبکه بلاک چین مربوطه را بر عهده دارند، پرداخت می‌شود.

هیتوبیت باید این کارمزدها را بپردازد تا پردازش تراکنش‌ها انجام شود. ازآنجایی‌که کارمزد تراکنش‌ها پویا است، طبق شرایط فعلی این هزینه از شما دریافت می‌شود. مبلغ کارمزد بر اساس برآورد کارمزد تراکنش‌های شبکه است و می‌تواند بدون اطلاع قبلی به‌دلیل عواملی مانند تراکم شبکه در نوسان باشد. لطفاً به‌روزترین کارمزد فهرست‌شده در صفحه برداشت ارز دیجیتال مورد نظر را مطالعه نمایید.

## آیا برای برداشت، حداقل مبلغ وجود دارد؟

برای هر درخواست برداشت، حداقل مبلغی وجود دارد. اگر مبلغ خیلی کم باشد، امکان ثبت برداشت وجود ندارد. برای بررسی حداقل مبلغ برداشت و کارمزد تراکنش هر ارز دیجیتال می‌توانید به صفحه کارمزد واریز و برداشت مراجعه کنید. با این حال، توجه داشته باشید که حداقل مبلغ برداشت و کارمزد می‌تواند بدون اطلاع قبلی به دلیل عوامل غیرقابل‌پیش‌بینی مانند تراکم شبکه تغییر کند.
همچنین می‌توانید کارمزد تراکنش فعلی و حداقل مبلغ برداشت را در صفحه برداشت ارز دیجیتال مورد نظر مشاهده کنید.

> توجه داشته باشید که حداقل مبلغ برداشت و کارمزد تراکنش بسته به شبکه‌ای که استفاده می‌کنید تغییر می‌کند.

 مطمئن شوید که شبکه صحیح را انتخاب کرده‌اید. برای مثال اگر آدرس مقصد یک آدرس ERC20 است، قبل از برداشت باید گزینه ERC20 را انتخاب کنید.

> هیچگاه با توجه به کارمزد ارزان‌ترین شبکه را انتخاب نکنید. شما باید شبکه‌ای را انتخاب کنید که با آدرس برداشت سازگار است. اگر شبکه اشتباهی را انتخاب کنید، سرمایه خود را از دست خواهید داد.


