# نحوه بررسی وضعیت تراکنش ارزهای دیجیتال در بلاک چین

هنگامی که رمزارزها را واریز یا برداشت می‌کنید، گاهی اوقات نمی‌توانید دارایی خود را در حساب مربوطه دریافت کنید. در چنین شرایطی، باید وضعیت تراکنش در بلاک چین را با استفاده از شناسه تراکنش (TxID) بررسی کنید.

به‌عنوان‌مثال، اگر از طریق هیتوبیت واریز یا برداشت می‌کنید، می‌توانید وضعیت تراکنش را مستقیماً در پلتفرم هیتوبیت بررسی کنید. برای این منظور به حساب هیتوبیت خود وارد شوید و به **[کیف پول]** - **[تاریخچه‌ی تراکنش‌ها]** بروید. برای مشاهده وضعیت تراکنش خود می‌توانید روی رکورد تراکنش و لینک TxID کلیک کنید.
بر اساس شبکه‌ای که برای تراکنش انتخاب کرده‌اید، به صفحه کاوشگر بلاک چین مربوطه هدایت می‌شوید. به‌عنوان مثال، اگر از شبکه اتریوم (ERC20) برای تراکنش خود استفاده کنید، به سایت Etherscan هدایت خواهید شد.

![تاریخچه تراکنش‌ها](transactions-history.png)

در مثال‌های زیر بررسی وضعیت انتقال معمولی برخی از رمزارزهای رایج را مشاهده می‌کنید که به شما کمک می‌کند از دلایل دریافت نشدن دارایی آگاهی کسب کنید.

## 1.	اتریوم (ERC20)

**1.1.**	اگر وضعیت **Fail** باشد، به این معنی است که تراکنش ناموفق بوده است.
در صورت نیاز می‌توانید با فرستنده یا پلتفرمی که درخواست برداشت را ثبت کرده‌است تماس بگیرید. با این حال گیرنده یا پلتفرمی که به آن واریز می‌کنید نمی‌تواند در این شرایط به شما کمک کند.

برای مثال، اگر در حال واریز به هیتوبیت هستید و وضعیت تراکنش **Fail** را در بلاک چین نشان می‌دهد، با پلتفرمی که درخواست واریز به هیتوبیت را در آن ثبت کرده‌اید، تماس بگیرید. اما اگر از هیتوبیت برداشت می‌کنید و با شکست مواجه می‌شوید، می‌توانید برای دریافت کمک با پشتیبانی تماس بگیرید.

**2.1.**	اگر وضعیت **Dropped & Replaced** باشد، به این معنی است که تراکنش به‌دلیل ترافیک شبکه با تراکنش جدیدی با کارمزد گس بالاتر جایگزین شده است.

برای دریافت TxID جدید، می‌توانید با پلتفرمی که از آن برداشت می‌کنید یا با فرستنده تراکنش تماس بگیرید.

**3.1.**	اگر وضعیت **Success** باشد، به این معنی است که تراکنش انجام شده است.

امکان پیگیری انتقال وجه به حساب گیرنده وجود دارد. اگر در حال واریز به هیتوبیت هستید و وضعیت بلاک چین **Success** را نشان می‌دهد، اما دارایی دریافت نشده است، می‌توانید با پشتیبانی تماس بگیرید.

 ![وضعیت تراکنش اتریوم](1.png)
 
## 2.	شبکه بیت‌کوین

اگر تراکنش به‌طور کامل در بلاک چین بیت کوین تأیید نشد، می‌توانید حداقل تعداد تأییدیه‌های مورد نیاز از بلاک چین را بررسی کنید (توجه داشته باشید که تعداد تأییدیه‌های مورد نیاز ممکن است تغییر کند). در این لحظه باید منتظر بمانید تا تراکنش تایید شود.
پس از تایید کامل تراکنش، می‌توانید وجوه موجود در حساب گیرنده یا پلتفرمی را که به آن واریز می‌کنید بررسی کنید.
 
 ![وضعیت تراکنش بیت کوین](2.png)
 
## 3.	 ترون 

اگر وضعیت تراکنش **CONFIRMED** باشد اما نتیجه **Fail** باشد، به این معنی است که تراکنش انجام شده است، اما دارایی را نمی‌توان به آدرس گیرنده واریز کرد. لطفاً برای پیگیری با فرستنده یا پلتفرمی که از آن برداشت می‌کنید تماس بگیرید.
اگر وضعیت تراکنش **CONFIRMED** باشد و نتیجه **Success** را نشان دهد، به معنای موفقیت‌آمیز بودن تراکنش است. در پایان می‌توانید پیگیری کنید که آیا دارایی به حساب گیرنده یا به پلتفرمی که به آن واریز می‌کنید رسیده است.


 ![وضعیت تراکنش ترون](3.png)








