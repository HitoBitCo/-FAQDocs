# نحوه بازیابی احراز هویت گوگل

## با انجام مراحل زیر می‌توانید احراز هویت گوگل خود را تغییر داده یا غیرفعال کنید:

**1.**	به‌حساب خود وارد شده و از منوی حساب کاربری روی **[امنیت حساب]** کلیک کنید.

**2.**	روبروی **[احراز هویت گوگل]**، دو گزینه **[تغییر]** و **[حذف]** وجود دارد که هرکدام از این دو مراحل عملیاتی خود را دارد:

![photo](How-to-Reset-Google-Authentication1.png)

> توجه داشته باشید که پس از انجام این تغییر، **برداشت‌ها** به مدت 24 ساعت غیرفعال می‌شود.

**1-2**. اگر گزینه **[تغییر]** را انتخاب کردید احراز هویت گوگل فعلی خود را بازیابی می‌کنید. ادامه فرآیند بازیابی احراز هویت گوگل را به صورت زیر انجام دهید:

- ابتدا متن را بادقت بخوانید و روی **[تأیید]** کلیک کنید.

![photo](How-to-Reset-Google-Authentication8.png)

- **مرحله حذف احراز هویت فعلی:** برای حذف احراز هویت گوگل فعلی خود لازم است با زدن دکمه **[دریافت کد]**، کدی را که برای تلفن همراه شما پیامک می‌شود را در قسمت **[کد امنیتی شماره تلفن]** و کدی را که با برنامه 2FA دریافت می‌کنید را در قسمت **[کد احراز هویت]** وارد کنید. پس از تکمیل قسمت‌ها بر روی **[حذف و ادامه]** کلیک کنید.

![photo](How-to-Reset-Google-Authentication2.png)


- **مرحله اسکن کد جدید:** QR را با برنامه احراز هویت گوگل خود اسکن کنید. اگر نمی‌توانید آن را اسکن کنید، کدی که پایین QR کد قرار دارد را بصورت دستی کپی و در در برنامه وارد کنید. سپس روی **[بعدی]** کلیک کنید.
 
![photo](How-to-Reset-Google-Authentication3.png)
 
- **مرحله کد پشتیبان جدبد:** در این قسمت یک کد پشتیبان خواهید دید که باید این عبارت را در جایی امن نوشته و نزد خود حفظ نمایید. این کلید به شما این امکان را می‌دهد که در صورت عدم دسترسی به برنامه در آینده، احراز هویت گوگل خود را بازیابی کنید.

![photo](How-to-Reset-Google-Authentication4.png)

- **مرحله فعال سازی احراز هویت جدید:** در این مرحله مجدد کد امنیتی که برای شما ارسال می‌شود را در قسمت **[کد امنیتی شماره تلفن]** و کدی را که با برنامه 2FA دریافت می‌کنید را در قسمت **[کد احراز هویت]** وارد کنید. پس از تکمیل قسمت‌ها روی **[بعدی]** کلیک نمایید.

![photo](How-to-Reset-Google-Authentication5.png)


**مرحله اتمام:** در صورت موفق بودن مراحل پیغام **احراز هویت گوگل فعال شد** ظاهر خواهد شد.

![photo](How-to-Reset-Google-Authentication6.png)

**2-2**. اگر روی **[حذف]** کلیک کردید احراز هویت گوگل فعلی شما لغو خواهد شد و می‌توانید در آینده مجددا یک احراز هویت گوگل جدید فعال نمایید. ادامه فرآیند حذف احراز هویت گوگل را به صورت زیر انجام دهید:

 
- متن را بادقت بخوانید و روی **[تأیید]** کلیک کنید.

![photo](How-to-Reset-Google-Authentication8.png)

- **غیرفعال کردن احراز هویت گوگل:** برای غیرفعال کردن احراز هویت گوگل فعلی خود لازم است با زدن دکمه **[دریافت کد]**، کدی را که برای تلفن همراه شما پیامک می‌شود را در قسمت **[کد امنیتی شماره تلفن]** و کدی را که با برنامه 2FA دریافت می‌کنید را در قسمت **[کد احراز هویت]** وارد کنید. پس از تکمیل قسمت‌ها بر روی **[حذف]** کلیک کنید.

![photo](How-to-Reset-Google-Authentication7.png)
- احراز هویت گوگل شما با موفقیت حذف شد.

> در صورتی که به برنامه احراز هویت دو عاملی خود دسترسی نداشتید، برای انجام احراز هویت از کدی که در ابتدای ایجاد احراز هویت نزد خود نوشتید استفاده کنید. 
    
> اگر به‌حساب هیتوبیت خود وارد شده‌اید اما دسترسی به احراز هویت گوگل خود را از دست داده‌اید یا فعال نمی‌باشد: 1- از کدی که در ابتدای ایجاد احراز هویت نزد خود نوشتید استفاده کنید. 2- اگر به کد دسترسی ندارید، حساب احراز هویت گوگل خود را غیرفعال کنید و مجددا حساب جدید ایجاد کنید.

> اگر نمی‌توانید به برنامه احراز هویت گوگل خود دسترسی پیدا کنید و نمی‌توانید به‌حساب Hitobit خود وارد شوید با پشتیانی سایت تماس بگیرید. 



