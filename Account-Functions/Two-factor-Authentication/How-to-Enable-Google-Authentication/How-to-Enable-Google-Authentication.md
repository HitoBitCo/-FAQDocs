# فعال‌سازی شناسایی دو عاملی با احراز هویت گوگل 

یکی از راه‌های افزایش امنیت حساب‌های کاربری استفاده از کد دو عاملی گوگل می‌باشد. شناسایی دوعاملی مکانیزمی شبیه رمز پویا دارد. یعنی  هر بار هنگام ورود، می‌بایست علاوه بر رمز عبور خود، کد تایید دو مرحله‌ای را نیز وارد نمایید. این روش جهت افرایش میزان امنیت حساب کاربری و جلوگیری از دستیابی افراد سودجو به حساب‌های کاربری استفاده می‌گردد. شما برای دسترسی به این کد می‌توانید از نسخه اپلیکیشن Google Authenticator یا افزونه‌های کروم و فایرفاکس Authenticator استفاده کنید. 

## چگونه می‌توانم به شناسه دوعاملی دسترسی داشته باشم؟

**1.**	وارد حساب هیتوبیت خود شوید و از منوی پروفایل روی امنیت حساب کلیک کنید.

**2.**	روی دکمه **[فعال‌کردن]** در مقابل  **[احراز هویت گوگل]** کلیک کنید.

**3.**	دستورالعمل‌های گام‌به‌گام را برای فعال‌کردن Google Authenticator دنبال کنید.

-	برنامه Google Authenticator را دانلود و بر روی دستگاه تلفن همراه خود نصب کنید. 
-	اکنون یک کد QR روی صفحه‌نمایش خود خواهید دید.
-	برنامه Google Authenticator را باز کنید و روی دکمه [+] در سمت راست پایین صفحه ضربه بزنید تا کد QR را اسکن کنید. سپس روی **[Next]** کلیک کنید.
-	اگر نمی‌توانید QR را اسکن کنید، می‌توانید مقدار کد پشتیبان را وارد کنید.
-	**کد پشتیبان را روی کاغذ یادداشت کنید و در جای مطمئن نگهداری کنید**. این کد به شما این امکان را می‌دهد که در صورت بروز هر گونه مشکلی برای تلفن همراه شما، Google Authenticator خود را بازیابی کنید.
-	در ادامه کد امنیتی که به تلفن شما ارسال می‌شود و کد ساخته شده توسط گوگل را وارد و به مرحله بعدی بروید.
در این مرحله شما با موفقیت Google Authenticator را برای محافظت از حساب خود فعال کردید.

## سؤالات رایج:

### **1.**	وقتی "اتصال ناموفق" است، چه کاری می‌توانم انجام دهم؟

-	مطمئن شوید که برنامه Google Authenticator را نصب کرده‌اید.
- ساعت تلفن همراه و رایانه خود را یکسان کنید.
-	مطمئن شوید که رمز پیامک شده و کد دو عاملی گوگل را درست وارد کرده‌اید.
-	اطمینان حاصل کنید که تنظیم تاریخ/زمان در تلفن همراه شما روی "خودکار" تنظیم شده است.

### **2.**	دسترسی به برنامه Google Authenticator قبلی خود را از دست دادم. چگونه می‌توانم دوباره آن را فعال کنم؟

اگر کد 16 رقمی ایجاد شده در هنگام فعال‌کردن Google Authenticator یادداشت کرده‌اید، می‌توانید به‌سادگی با واردکردن کلید پشتیبان در برنامه، Google Authenticator خود را دوباره فعال کنید.
اگر کلید پشتیبان را ذخیره نکرده‌اید، می‌توانید Google Authenticator را مستقیماً در وب‌سایت hitobit بازیابی کنید. لطفاً به نحوه [بازیابی احراز هویت گوگل](https://github.com/HitoBitCo/FAQDocs/blob/main/Account-Functions/Two-factor-Authentication/How-to-Reset-Google-Authentication/How-to-Reset-Google-Authentication.md) مراجعه کنید.

### **3.**	وقتی "خطای کد 2FA" را نشان می‌دهد، چه کاری می‌توانم انجام دهم؟

-	زمان را روی تلفن همراه خود (برای همگام‌سازی برنامه Google Authenticator) و رایانه خود (که می‌خواهید از آن وارد شوید) یکسان کنید.
-	به صفحه ورود هیتوبیت با حالت ناشناس در Google Chrome بروید.
-	کش و کوکی‌های مرورگر خود را پاک کنید.
-	سعی کنید از اپلیکیشن Hitobit وارد شوید.
اگر هیچ یک از پیشنهادهای بالا نمی‌تواند مشکل شما را حل کند، باید Google Authenticator خود را بازیابی کنید. لطفاً به نحوه [بازیابی احراز هویت گوگل](https://github.com/HitoBitCo/FAQDocs/blob/main/Account-Functions/Two-factor-Authentication/How-to-Reset-Google-Authentication/How-to-Reset-Google-Authentication.md) مراجعه کنید.
