# مراحل احراز هویت در هیتوبیت


## چگونه احراز هویت را تکمیل کنیم؟ (راهنمای گام‌به‌گام)

**1.**	وارد حساب کاربری خود شوید و از منوی حساب کاربری روی **[احراز هویت]** کلیک کنید.

**2.**	در این قسمت می‌توانید سطح‌های مختلف و محدودیت‌های واریز و برداشت مربوط به هر سطح را مشاهده کنید.

**3.**	پس از انتخاب سطح، روی **[شروع کنید]** کلیک کنید تا حساب خود را تأیید کنید.

**4.**	برای سطح 1 اطلاعات شخصی و بانکی خود را وارد کنید و روی **[ادامه]** کلیک کنید، لطفاً مطمئن شوید که تمام اطلاعات وارد شده با مدارک شناسایی شما مطابقت دارد.

**5.**	در صورت تمایل به احراز هویت سطح 2 و 3 پس از کامل شدن احراز هویت سطح 1 باید عکس با کیفیتی از چهره خود به همراه مدارک شناسایی بارگذاری کنید. 

**6.**	قبل از اقدام، دستورالعمل‌ها را برای بارگذاری عکس‌های مدارک خود مطالعه کنید. تصاویر مدارک شناسایی لازم است با کیفیت و خوانا باشند. در صورت اطمینان از کیفیت و شفافیت عکس‌های ارسالی، برای ادامه روی **[ادامه]** کلیک کنید.

**7.**  پس از اتمام مراحل باید منتظر باشید تا هیتوبیت اطلاعات‌های شما را بررسی کرده و درصورت تأیید درخواست، یک ایمیل برای شماارسال می‌شود.


## از کجا می‌توانم حساب کاربری خود را تأیید کنم؟

می‌توانید از منوی حساب کاربری به احراز هویت دسترسی داشته باشید و سطح تأیید شده فعلی خود را در صفحه احراز هویت مشاهده نمایید. در نظر داشته باشید محدودیت‌های معاملاتی حساب هیتوبیت شما را، این سطح تعیین می‌کند. برای افزایش دسترسی به خدمات هیتوبیت، لازم است سطح کاربری خود را ارتقا دهید که احراز هویت پیش نیاز این مورد است و باید حتما انجام شود.

## چرا باید احراز هویت را تکمیل کنم؟

برای محافظت از حساب شما در برابر کلاهبرداری، فساد، پول‌شویی و... استانداردهایی جهت تأیید هویت یا شناخت مشتری (KYC) طراحی شده است، بنابراین درصورت عدم تکمیل احراز هویت امکان وجود هرگونه ضرر و زیان مالی و عدم دسترسی به معاملات وجود خواهد داشت.

همه کاربران جدید برای دسترسی به خدمات هیتوبیت، از جمله معاملات، واریز و برداشت ارزهای دیجیتال و... باید **[احراز هویت]** خود را تکمیل کنند.
