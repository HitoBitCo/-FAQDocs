
# سفارش Market چیست و چگونه می‌توان آن را ثبت کرد ؟

## سفارش بازار (Market) چیست؟

  سفارش بازار با قیمت فعلی بازار در سریع‌ترین زمان ممکن انجام می‌شود.
هنگام ثبت سفارش بازار، می‌توانید **[مقدار]** یا **[کل]** را برای خرید یا فروش انتخاب کنید.

به‌عنوان مثال، زمانی که می‌خواهید بیت کوین را به مقدار مشخصی بخرید یا بفروشید، [**مقدار]** توصیه می‌شود. اما اگر می‌خواهید بیت کوین را با مقدار مشخصی از دارایی مانند 10000 تتر بخرید، سفارش بازار با **[کل]** گزینه بهتری است.

به‌طور کلی، شما می‌توانید از هر دو عملکرد برای سفارش خریدوفروش خود استفاده کنید. با این حال پس از محاسبه مبلغ و انجام سفارش‌ها ممکن است قیمت دارایی به طور قابل‌توجهی تغییر کند و به دنبال آن سفارش‌ها با شکست مواجه شوند. این اتفاق اغلب زمانی روی می‌دهد که نسبت خرید/فروش نزدیک یا مساوی 100 درصد باشد.

## تفاوت بین سفارش Market  و سفارش limit  چیست؟

سفارش بازار یک سفارش برای خرید یا فروش فوری با بهترین قیمت موجود است و بر اساس سفارش‌هایی که قبلاً در لیست سفارش ثبت شدند، انجام می‌شود. به این مفهوم که سفارش‌های بازار به نقدینگی بازار بستگی دارد تا تکمیل شود. برخلاف سفارش‌های محدود که در لیست سفارش قرار می‌گیرند و منتظر می‌مانند تا کسی آنها را انتخاب کند، سفارش‌های بازار بلافاصله با قیمت فعلی بازار انجام می‌شوند، بنابراین هنگام تکمیل یک سفارش بازار در هیتوبیت، کارمزدهای معاملاتی را به‌عنوان سفارش بردار پرداخت خواهید کرد.

> **توجه** <br>
> - در شرایط نوسانی بازار، دستورات بازار ممکن است بلافاصله اجرا نشوند.
> - سفارش‌های بازار معاملاتی هستند که قرار است در سریع‌ترین زمان ممکن با قیمت فعلی بازار انجام شوند.
> - سفارش‌های محدود معاملاتی هستند (خرید یا فروش) که شما مایل به انجام آنها در قیمت مورد نظرتان هستید.
> - سفارش‌های بازار شانس بیشتری برای انجام‌شدن دارند.
> - توجه داشته باشید هیچ تضمین و قطعیتی در انجام سفارش‌ها وجود ندارد و انجام موفق آنها در قیمت‌های موردنظر، وابسته به شرایط بازار است. شما می‌توانید با استفاده از تحلیل و آگاهی خود، قیمت مناسبی را انتخاب کنید و درصد موفقیت سفارش‌های خود را بالا ببرید.
 
##  ثبت سفارش‌های خرید در بازار 
سفارش‌های خرید در بازار  را به دو روش می‌توان ثبت کرد :

**1.**	از طریق **[کل]**

فرض کنید شما دارای 1000 تتر هستید و می‌خواهید برای BTC/USDT از نوع بازار سفارش‌گذاری کنید. هنگامی که یک سفارش «خرید 100٪» را انجام می‌دهید، سیستم سفارش شما را با قیمت فعلی بازار و با توجه به مقدار تتر شما اجرا می‌کند، اما مشخص نیست که چه تعداد بیت کوین می‌توانید بخرید. مبلغ نهایی معامله بیت کوین با توجه به مقدار و قیمت بازار هنگام ثبت سفارش تعیین می‌شود. می‌توانید مقدار بیت کوین خریداری‌شده و میانگین قیمت را از **[تاریخچه سفارشات]** مشاهده کنید.

**2.**	از طریق **[مقدار]**

 فرض کنید شما دارای 100000 تتر هستید و قیمت BTC/USDT در حدود 50000 USDT در نوسان است. هنگامی که یک سفارش «خرید 100٪» را انجام می‌دهید، سیستم سفارش شما را با سفارش‌های فروش در بازار مطابقت می‌دهد تا مشخص کند که چند بیت کوین می‌توانید بخرید.
اگر سیستم محاسبه کند که شما می‌توانید به‌عنوان مثال 2 بیت کوین را با 100000 تتر بخرید و برای ثبت سفارش کلیک کنید، اما در همان زمان قیمت بیت کوین افزایش یابد، به این معنی است که با 100000 تتر دیگر نمی‌توان 2 بیت کوین خریداری کرد. در این صورت سفارش شما انجام نخواهد شد و می‌توانید با ویرایش دستی مقدار بیت کوین یا استفاده از عملکرد **[کل]**، سفارش دیگری بدهید.

## چگونه می‌توان سفارش‌های فروش در بازار را ثبت کرد؟

**1.**	از طریق **[مقدار]**

فرض کنید شما صاحب ۱۰۰ بیت‌کوین هستید و می‌خواهید ۵۰ درصد آن را با سفارش بازار بفروشید. مقدار USDT حاصل از فروش این 50 بیت‌کوین باتوجه‌به قیمت و مقدار فعلی بازار هنگام ثبت سفارش تعیین می‌شود. می‌توانید مقدار USDT به‌دست‌آمده از سفارش و میانگین قیمت فروش را از **[تاریخچه سفارشات]** مشاهده کنید.

**2.**	از طریق **[کل]**

به‌عنوان‌مثال، شما صاحب 2 BTC هستید و قیمت BTC/USDT در حدود 50000 USDT در نوسان است. هنگامی که یک سفارش "فروش 100٪" را انجام می‌دهید، سیستم سفارش شما را با سفارش‌های خرید موجود در بازار مطابقت می‌دهد تا تعیین کند چقدر USDT می‌توانید دریافت کنید.
اگر سیستم محاسبه کند که شما می‌توانید  2 BTC را به قیمت 50000 USDT بفروشید و برای ثبت سفارش فروش کلیک کنید، اما در همان زمان قیمت BTC کاهش یابد، به این معنی که 2 BTC دیگر نمی‌تواند به قیمت 50000 USDT بفروشد، سفارش شما شکست خواهد خورد. می‌توانید با ویرایش دستی مقدار USDT برای دریافت یا استفاده از تابع **[کل]**، سفارش دیگری بدهید.


