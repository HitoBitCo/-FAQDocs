# انواع معاملات اسپات
معاملات اسپات انواع مختلفی دارند که در ادامه به آنها اشاره می‌شود.
## سفارش محدود (Limit Order)
در این نوع سفارش معامله‌گران قیمت موردنظر خود را مشخص می‌کنند. در صورت رسیدن به قیمت تعیین‌شده معامله انجام می‌شود. برای آگاهی از چگونگی انجام این سفارش، [نحوه ثبت سفارش محدود](https://github.com/HitoBitCo/FAQDocs/blob/main/SpotTrading/PlaceLimitOrder.md) را مطالعه کنید.
## سفارش بازار (Market Order)
در این روش معامله‌گران فقط مقدار موردنظر خود را مشخص می‌کنند و صرافی با توجه به قیمت فعلی معامله را انجام می‌دهد. برای آشنایی با چگونگی انجام این سفارش، [نحوه ثبت سفارش بازار](https://github.com/HitoBitCo/FAQDocs/blob/main/SpotTrading/WhatIsMarketOrderHowToPlaceIt.md) را مطالعه کنید.
## سفارش Stop Limit
 این نوع سفارش مانند سفارش محدود است با این تفاوت که برای انجام معامله شرط مشخص می‌شود. در واقع معامله‌گران دو قیمت تعیین می‌کنند که یکی از آنها به‌عنوان شرط معامله و قیمت Stop در نظر گرفته می‌شود. پس از عبور از این قیمت، معامله با رسیدن به قیمت مشخص‌شده (Limit) انجام می‌شود. برای آگاهی بیشتر به [نحوه ثبت سفارش Stop-Limit](https://github.com/HitoBitCo/FAQDocs/blob/main/SpotTrading/UseStopLimitFunction.md) مراجعه کنید.
 ## سفارش OCO
 سفارش OCO(One Cancle the Other) ترکیبی از دو سفارش Limit Order و Stop Limit Order است. هنگامی که شرایط یکی از این دو سفارش برقرار شود دیگری لغو می‌شود. در این سفارش معامله‌گر 4 پارامتر را وارد می‌کند: 
 - مقدار سفارش
 - قیمتی که با رسیدن به آن سفارش انجام می‌شود 
 - شرط قیمت (Stop)
 - قیمت موردنظر برای ثبت سفارش (Limit)

برای آشنایی بیشتر با این سفارش [نحوه ثبت سفارش OCO](https://github.com/HitoBitCo/FAQDocs/blob/main/SpotTrading/UseOCOOrderType.md) را مطالعه کنید.

