# سطوح کاربری و مراحل احراز هویت 
در هیتوبیت چهار سطح کاربری تعریف شده است که هر کدام مدارک جداگانه‌ای برای احراز هویت نیاز دارد و در هر سطح سقف مشخصی برای برداشت در نظر گرفته شده است. برای افزایش سطح دسترسی لازم است مراحل احراز هویت را کامل کنید. در ادامه سطوح کاربری و مراحل احراز هویت شرح داده می‌شود.<br>

|سطح کاربری| سقف برداشت تومانی |سقف برداشت رمزارز| سقف واریز تومانی | سقف واریز رمزارز | مدارک احراز هویت|
|----|----|----|----|----|----|
|سطح صفر|0|0|نامحدود|نامحدود| بدون احراز هویت|
|سطح یک|10 میلیون تومان|500 دلار|نامحدود|نامحدود|شماره همراه به نام کاربر، کد ملی، شماره شبا/کارت، تاریخ تولد، تصویر کارت ملی (در صورت نداشتن کارت ملی صفحه اول شناسنامه) 
|سطح دو|300 میلیون تومان |10 هزار دلار|نامحدود|نامحدود|آدرس پستی محل سکونت، کدپستی، تلفن ثابت و وارد کردن کد تأییدیه تلفن، بارگذاری عکس احراز هویت|
|سطح سه|1 میلیارد تومان|40 هزار دلار|نامحدود|نامحدود|سند قولنامه یا اجاره نامه  یا قبوض محل سکونت (ارائه فایل معتبر برای قبض)، عقد قرارداد حضوری|
| |

## سطح صفر
شما پس از ثبت‌نام در هیتوبیت و ایجاد حساب کاربری در سطح صفر قرار می‌گیرید. در این سطح امکان برداشت تومانی و برداشت رمزارز وجود ندارد، اما واریز تومانی و رمز ارز محدودیتی ندارد.<br>
### مدارک لازم برای احراز هویت در سطح صفر
در سطح صفر مدارکی از سوی کاربر برای احراز هویت ارائه نمی‌شود.

## سطح یک
در سطح یک کاربری محدودیت برداشت تومانی، روزانه 10 میلیون تومان و سقف برداشت رمزارز 500 دلار است. سقف واریز تومانی و واریز رمزارز نامحدود است.<br>
### مدارک لازم برای احراز هویت در سطح یک
برای ارتقا از سطح صفر به سطح یک مدارک زیر مورد نیاز است:
-	شماره تلفن همراهی که به نام کاربر است.
- کد ملی
- شماره شبا یا شماره کارت
- تاریخ تولد
- تصویر کارت ملی (در صورت نداشتن کارت ملی تصویر صفحه اول شناسنامه قابل‌قبول است).<br>
>**توجه**<br>
> - شماره تلفن همراه باید حتماً به نام کاربر باشد، در غیر این صورت ارتقا به سطح یک انجام نمی‌شود.<br>
> - ارتقا سطوح باید به‌ترتیب طی شود و امکان ارتقا به دو سطح بعد وجود ندارد.

## سطح دو
در سطح دو سقف برداشت تومانی، روزانه 300 میلیون تومان و برداشت رمزارز 10 هزار دلار است. واریز تومانی و رمزارز محدودیتی ندارد.<br>
### مدارک لازم برای احراز هویت در سطح دو
برای ارتقا از سطح یک به سطح دو، مدارک زیر مورد نیاز است:
- آدرس پستی محل سکونت
- کد پستی
- تلفن ثابت و وارد کردن کد تأییدیه تلفن 
- بارگذاری عکس احراز هویت<br>
>**توجه**<br>
با شماره تلفن ثابتی که کاربر ثبت می‌کند تماس گرفته و کدی اعلام خواهد شد که باید آن را در محل مربوطه وارد کند.

## سطح سه
در سطح سه محدودیت برداشت تومانی روزانه 1 میلیارد تومان و سقف برداشت رمزارز 40 هزار دلار است. واریز تومانی و رمزارز بدون محدودیت انجام می‌شود.<br>
### مدارک لازم برای احراز هویت در سطح سه
برای ارتقا از سطح دو به سطح سه، مدارک زیر مورد نیاز است:
- سند قولنامه یا اجاره‌نامه یا قبوض محل سکونت (فایل معتبر برای قبض)
- عقد قرارداد حضوری


## مراحل احراز هویت
برای تأیید حساب کاربری و تکمیل احراز هویت وارد حساب کاربری خود شوید و از منوی پروفایل وارد صفحه **[احراز هویت]** شوید. در این صفحه می‌توانید سطح تأییدشده فعلی خود را مشاهده کنید. در نظر داشته باشید در نظر داشته باشید برای افزایش دسترسی‌های معاملاتی
 لازم است سطح کاربری خود را ارتقا دهید که احراز هویت پیش نیاز آن است.

  