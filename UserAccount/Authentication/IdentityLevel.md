# سطوح کاربری و مراحل احراز هویت در هیتوبیت
در هیتوبیت پنج سطح کاربری تعریف شده است که هر کدام مدارک جداگانه‌ای برای احراز هویت نیاز دارد و در هر سطح سقف مشخصی برای برداشت در نظر گرفته شده است. برای افزایش سطح دسترسی لازم است مراحل احراز هویت را کامل کنید. در ادامه سطوح کاربری و مراحل احراز هویت شرح داده می‌شود.<br>

## سطح صفر
شما پس از ثبت‌نام در هیتوبیت و ایجاد حساب کاربری در سطح صفر قرار می‌گیرید. در این سطح امکان برداشت ریالی و برداشت رمزارز وجود ندارد، اما واریز ریالی و رمز ارز محدودیتی ندارد.<br>
### مدارک لازم برای احراز هویت در سطح صفر
در سطح صفر مدارکی از سوی کاربر برای احراز هویت ارائه نمی‌شود.<br>
## سطح یک
در سطح یک کاربری محدودیت برداشت ریالی روزانه 100 میلیون ریال و سقف برداشت رمزارز 500 دلار است. سقف واریز ریالی و واریز رمزارز نامحدود است.<br>
### مدارک لازم برای احراز هویت در سطح یک
برای ارتقا از سطح صفر به سطح یک مدارک زیر مورد نیاز است:
-	شماره تلفن همراهی که به نام کاربر است.
- کد ملی
- شماره شبا یا شماره کارت
- تاریخ تولد
- تصویر کارت ملی (در صورت نداشتن کارت ملی تصویر صفحه اول شناسنامه قابل‌قبول است).<br>
>**توجه**<br>
شماره تلفن همراه باید حتماً به نام کاربر باشد، در غیر این صورت ارتقا به سطح یک انجام نمی‌شود.<br>
ارتقا سطوح باید به‌ترتیب طی شود و امکان ارتقا به دو سطح بعد وجود ندارد.

## سطح دو
در سطح دو سقف برداشت ریالی، روزانه 3 میلیارد ریال و برداشت رمز ارز 10000 دلار است. واریز ریالی و رمزارز محدودیتی ندارد.<br>
### مدارک لازم برای احراز هویت در سطح دو
برای ارتقا از سطح یک به سطح دو، مدارک زیر مورد نیاز است:
- آدرس
- کد پستی
- تلفن ثابت تأییدشده
- عکس سلفی احراز هویت<br>
>**توجه**<br>
با شماره تلفن ثابتی که کاربر ثبت می‌کند تماس گرفته و کدی اعلام خواهد شد که باید آن را در محل مربوطه وارد کند.

## سطح سه
در سطح سه محدودیت برداشت ریالی روزانه 10 میلیارد ریال و سقف برداشت رمزارز 40000 دلار است. واریز ریالی و رمزارز بدون محدودیت انجام می‌شود.<br>
### مدارک لازم برای احراز هویت در سطح سه
برای ارتقا از سطح دو به سطح سه، مدارک زیر مورد نیاز است:
- سند قولنامه یا اجاره‌نامه یا قبوض محل سکونت (فایل معتبر برای قبض)
- عقد قرارداد حضوری<br>
## سطح ویژه
در سطح ویژه سقف مشخصی برای برداشت ریالی و رمزارز تعریف نشده است و میزان آن به‌صورت توافقی تعیین می‌شود. سقف واریز ریالی و رمزارز نیز نامحدود است.<br>
### مدارک لازم برای احراز هویت به سطح ویژه
برای ارتقا به سطح ویژه، به عقد قرارداد حضوری برای رسیدن به شرایط توافقی نیاز است.<br>
## مسیر دسترسی به احراز هویت
برای تأیید حساب کاربری و تکمیل احراز هویت وارد حساب کاربری خود شوید و از منوی پروفایل وارد صفحه **[احراز هویت]** شوید. در این صفحه می‌توانید سطح تأییدشده فعلی خود را مشاهده کنید. در نظر داشته باشید محدودیت‌های معاملاتی را نوع سطح شما تعیین می‌کند، بنابراین برای افزایش دسترسی به خدمات هیتوبیت، لازم است سطح کاربری خود را ارتقا دهید که احراز هویت پیش نیاز آن است.

