# انواع تخلف‌های کاربری
انجام هر یک موارد زیر تخلف محسوب می‌شود و هیتوبیت بنا به صلاحدید حق تعلیق، مسدود کردن حساب کاربری و در صورت لزوم ارجاع موارد تخلف به مراجع ذیصلاح را دارد.
## ارائه اطلاعات نادرست و غیرواقعی هنگام احراز هویت
کاربر موظف است هنگام ایجاد حساب کاربری، اطلاعات صحیح و واقعی را ثبت کند. ارائه هرگونه اطلاعات غیرواقعی و تقلب در احراز هویت تخلف است.
## ایجاد حساب کاربری با استفاده از اطلاعات دیگران 
تلاش برای ایجاد حساب کاربری با استفاده از اطلاعات شخصی دیگران مانند نام و آدرس ایمیل تخلف محسوب می‌شود. 
## استفاده اشخاص ثالث از حساب کاربری 
حساب کاربری فرد باید تنها توسط خود او استفاده شود و قرار دادن رمز عبور در اختیار دیگران تخلف است.
## عدم به‌روزرسانی اطلاعات 
کاربر باید در صورت هرگونه تغییر در اطلاعات، آن را به روزرسانی کند، در غیر این صورت تخلف صورت گرفته و مسئولیت مشکلات یا خسارت‌های احتمالی متوجه کاربر خواهد بود.
## استفاده از حساب کاربری برای انجام فعالیت‌های خلاف قانون
استفاده از حساب کاربری برای انجام معاملات مرتبط با موارد غیرقانونی، فعالیت‌های مرتبط با سایت‌های شرط‌بندی، هرمی، پانزی و اقداماتی مانند کلاهبرداری، پول‌شویی و سرقت ممنوع است.
## حساب اجاره‌ای
انجام خدمات برای شخص ثالث و قرار دادن حساب کاربری در اختیار افرادی غیر از کاربری که احراز هویت برای او در هیتوبیت انجام شده است مجاز نیست.
## سوء استفاده از سازوکار‌های کسب درآمد
استفاده از کد ریفرال هیتوبیت در فعالیت‌های خلاف قوانین و مقررات تخلف محسوب می‌شود.